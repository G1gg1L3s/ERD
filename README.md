# ERD
Електронний реєстр документів

# Основні поняття
- Документ — матеріальний об'єкт, що містить у зафіксованому вигляді інформацію, оформлений у зведеному порядку і має відповідно до чинного законодавства юридичну силу.
- Документообіг — документообіг в установі — рух службових документів з моменту їх створення або одержання до завершення виконання або відправлення.
- Електронний документообіг — сукупність процесів створення, оброблення, правлення, передавання, одержання, зберігання, використання та знищення електронних документів, які виконуються із застосуванням перевірки цілісності та у разі необхідності з підтвердженням факту одержання таких документів.

# Індексування
[**Індексування**](https://uk.wikipedia.org/wiki/%D0%86%D0%BD%D0%B4%D0%B5%D0%BA%D1%81%D1%83%D0%B2%D0%B0%D0%BD%D0%BD%D1%8F) — присвоєння документу набору ключових слів або кодів, які слугують вказівником змісту документа і використовуються для його пошуку. Це процес перекладу змісту документів із природної мови на штучну інформаційно-пошукову мову (ІПМ), в результаті чого створюється пошуковий образ документа (ПОД) і пошуковий образ запиту (ПОЗ). У такий спосіб відбувається згортання інформації, що знаходиться в документі, і перетворення її на ІПМ у вигляді індексу, рубрики, коду (класифікаційною мовою) або дескриптора, ключового слова.`[1]`

## Координатне індексування документів
**Координатне індексування документів** – це інформаційно-пошукова мова вербального (словесного) типу, що передбачає вираження змісту документа множиною ключових слів і/або дескрипторів. У процесі індексування здійснюється інтелектуальний аналіз документа, у результаті якого з нього вибираються поняття, що перетворюються потім натерміни індексування`[1]`.

Індексування змісту документа оцінюється з точки зору як поточних, так і передбачуваних потреб користувачів. У створенні записів для ЕК за відсутності тезаурусів застосовують метод вільного координатного індексування, що базується на уявленні про те, що основний смисловий зміст документа може бути з достатнім ступенем точності й повноти виражений набором ключових слів, які містяться в індексованому тексті.

*Вільне координатне індексування* означає індексування ключовими словами, вибраними безпосередньо з повного тексту документа й представленими в ПОД у термінології автора без нормалізації, з мінімальним контролем над лексикою і без урахування того, які ключові слова уже використовувалися раніше для індексування таких самих або близьких за змістом документів

## Процес індексування
Процес індексування містить такі етапи, що здійснюють у зазначеній послідовності:
- аналізування й визначення змісту документа як об’єкта індексування;
- відбирання понять, що характеризують зміст документа;
- відбирання термінів індексування для позначення понять;
- формування пошукового образу документа з термінів індексування.

Ці етапи можуть бути об’єднані в складі технологічних процедур за умови належного виконання кожного з них.

`[1]`: [Індексування документів ключовими словами](http://lib.iitta.gov.ua/166199/1/%D0%86%D0%BD%D0%B4%D0%B5%D0%BA%D1%81%D1%83%D0%B2%D0%B0%D0%BD%D0%BD%D1%8F_%D0%B4%D0%BE%D0%BA%D1%83%D0%BC%D0%B5%D0%BD%D1%82%D1%96%D0%B2_%D0%BA%D0%BB%D1%8E%D1%87%D0%BE%D0%B2%D0%B8%D0%BC%D0%B8_%D1%81%D0%BB%D0%BE%D0%B2%D0%B0%D0%BC%D0%B8.pdf) С. 10-11
