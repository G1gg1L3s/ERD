# Запити зацікавлених осіб
Електронний реєстр документів

# Зміст
1. [Вступ](#1-вступ)
 * 1.1 [Ціль](#11-ціль)
 * 1.2 [Контекст](#12-контекст)
 * 1.3 [Визначення, акроніми і скорочення](#13-визначення-акроніми-і-скорочення)
 * 1.4 [Посилання](#14-посилання)
2. [Короткий огляд продукту](#2-короткий-огляд-продукту)
3. [Характеристика ділових процесів](#3-характеристика-ділових-процесів)
 * 3.1 [Призначення електронного реєстру](#31-призначення-електронного-реєстру)
 * 3.2 [Політика взаємодії з клієнтом](#32-політика-взаємодії-з-клієнтом)
 * 3.3 [Характеристика ділового процесу](#33-характеристика-ділового-процесу)
 * 3.4 [Сценарій реєстрації користувача в системі](#34-сценарій-реєстрації-користувача-в-системі)
 * 3.5 [Сценарій аутентифікації користувача в системі](#35-сценарій-аутентифікації-користувача-в-системі)
 * 3.6 [Сценарій створення архіву користувачем](#36-сценарій-створення-архіву-користувачем)
 * 3.7 [Сценарій надання прав доступу користувачам до архіву](#37-сценарій-надання-прав-доступу-користувачам-до-архіву)
 * 3.8 [Сценарій видалення архіву](#38-сценарій-видалення-архіву)
 * 3.9 [Сценарій отримання інформації про документ в архіві](#39-сценарій-отримання-інформації-про-документ-в-архіві)
 * 3.10 [Сценарій реєстрації документа в архіві](#310-сценарій-реєстрації-документа-в-архіві)
 * 3.11 [Сценарій редагування запису в архіві](#311-сценарій-редагування-запису-в-архіві)
 * 3.12 [Сценарій видалення запису в архіві](#312-сценарій-видалення-запису-в-архіві)
 
# 1. Вступ

Це навчальний документ, в якому описуються запити зацікавлених осіб щодо Електронного реєстру документів.

## 1.1 Ціль
Метою документа є визначення основних вимог до функціональності, продуктивності і експлуатаційної придатності, а також визначення бізнес-правил і технологічних обмежень, що накладаються на предмет розробки.

## 1.2 Контекст
Перелік вимог, перерахованих в цьому документі, є основою технічного завдання на розробку Електронного реєстру документів.

## 1.3 Визначення, акроніми і скорочення.

- [**Документ**](https://uk.wikipedia.org/wiki/Документ#Основні_параметри) (лат. _documentum_ — зразок, доказ, свідоцтво) є засобом закріплення різними способами на відповідному матеріалі інформації про факти, події, явища об'єктивної дійсності та розумову діяльність людини. [Закон України “Про інформацію”](https://zakon.rada.gov.ua/laws/show/2657-12) визначає документ як матеріальний носій, що містить інформацію, основними функціями якого є її збереження та передавання у часі та просторі. Проте з розвитком інформаційних технологій з’явилося таке поняття, як _“електронний документ”_, тобто документом тепер може вважатися також інформація, зафіксована на віртуальному носії та завірена електронним підписом.
  Документ має унікальні **реквізити**, що дають змогу його ідентифікувати, тобто відрізнити серед безлічі подібних. Реквізити документа — це обов’язкові елементи його оформлення (_назва, дата, підпис, адресат, текст і т.д._). Реквізити бланка документа — це його унікальний _номер і серія_.

- [**Класифікація тексту**](https://monkeylearn.com/what-is-text-classification/) (також тегування тексту, або категорізація) - процес класифікації тексту в організовані групи. Використовуючи **NLP**, класифікатори тексту можуть аналізувати текст та автоматично призначати завчасно визначені теги або категорії його змісту. 

- [**NLP**](https://en.wikipedia.org/wiki/Natural_language_processing) (англ. Natural Language Processing, обробка природньої мови) - підгалузь мовних, комп'ютерних наук, інформаційних технологій та штучного інтелекту, яка займається взаємодією між комп'ютерами та людськими (природніми) мовами, зокрема тим, як запрограмувати комп'ютер таким чином, щоб обробляти та аналізувати велику кількість даних природньої мови. 
  Розрізняють два основних типи NLP:
**1.** Rule-base (задання правил) - описання усіх структур мови шляхом хардкодування їх в логіку програми.
**2.** Statistical (статистичний) - використання великої кількості даних як фіду для ШІ.
  Серед основних викликів даної галузі - розпізнавання мови, розуміння природніх мов, та їхнє генерування.

- [**Документообіг**](https://uk.wikipedia.org/wiki/Документообіг) - “життєвий цикл” документа від створення до архівації. Українське законодавство надає наступне визначення терміну: документообіг в установі — рух службових документів з моменту їх створення або одержання до завершення виконання або відправлення. Документообіг є складовою частиною діловодства. 
Об'єм документообігу складається з _вхідних, вихідних та внутрішніх_ документів. 
Основні **етапи документообігу**:
  - прийом вхідної кореспонденції;
  - обробка та реєстрація документів;
  - контроль виконання документів;
  - обробка та відправлення вихідної кореспонденції.

  Ведення на підприємстві реєстру всіх документів з їхнім описом дозволяє повернути або відновити документи в разі їх втрати чи вилучення.

- [**Електронний документообіг**](https://uk.wikipedia.org/wiki/Електронний_документообіг) — сукупність процесів створення, оброблення, правлення, передавання, одержання, зберігання, використання та знищення електронних документів, які виконуються із застосуванням перевірки цілісності та у разі необхідності з підтвердженням факту одержання таких документів.
Для організації електронного документообігу на сервері організації створюється база даних, де зберігаються всі створені документи. Доступ до бази даних здійснюється через браузер (як правило, підтримку браузера визначає розробник створеного інтерфейсу). Можливий доступ як по локальній мережі (внутрішній), так і через інтернет (зовнішній).

  Документи зберігаються або завантажуються в певні виділені теки (каталоги) організації. Теки розподілені відповідно до ієрархічної структури підрозділу організації.
Створювати, модифікувати, видаляти створені документи має право особа, наділена відповідними правами.

### Каталогізація
У бібліотекознавстві та інформатизації [**каталогізація**](https://en.wikipedia.org/wiki/Cataloging) - це процес створення метаданих, що представляють інформаційні ресурси, такі як книги, документи, звукозаписи, рухомі зображення тощо. Каталогізація надає інформацію, таку як імена авторів, назви та теми які описують ресурси, як правило, шляхом створення бібліографічних записів. Записи служать сурогатами для збережених інформаційних ресурсів.
Бібліографічний контроль забезпечує філософську основу каталогізації, визначаючи правила достатнього опису інформаційних ресурсів, щоб користувачі могли знайти та вибрати найбільш відповідний ресурс. У нашому випадку, ресурс це потрібний документ. Каталог - це сутність, відповідальна за процеси опису, аналізу предметів, класифікації та контролю за повноваженнями бібліотечних матеріалів. Каталогізатори служать "основою всієї бібліотечної служби, оскільки саме вони організовують інформацію таким чином, щоб зробити її легкодоступною".

### Індексування
[**Індексування**](https://uk.wikipedia.org/wiki/Індексування) — присвоєння документу набору ключових слів або кодів, які слугують вказівником змісту документа і використовуються для його пошуку. Це процес перекладу змісту документів із природної мови на штучну ІПМ, в результаті чого створюється ПОД і ПОЗ. У такий спосіб відбувається згортання інформації, що знаходиться в документі, і перетворення її на ІПМ у вигляді індексу, рубрики, коду (класифікаційною мовою) або дескриптора, ключового слова.

### Координатне індексування документів
[**Координатне індексування документів**](https://bit.ly/2SNmS7p) – це інформаційно-пошукова мова вербального (словесного) типу, що передбачає вираження змісту документа множиною ключових слів і/або дескрипторів. У процесі індексування здійснюється інтелектуальний аналіз документа, у результаті якого з нього вибираються поняття, що перетворюються потім на терміни індексування.

Індексування змісту документа оцінюється з точки зору як поточних, так і передбачуваних потреб користувачів. У створенні записів для ЕК за відсутності тезаурусів застосовують метод вільного координатного індексування, що базується на уявленні про те, що основний смисловий зміст документа може бути з достатнім ступенем точності й повноти виражений набором ключових слів, які містяться в індексованому тексті.

*Вільне координатне індексування* означає індексування ключовими словами, вибраними безпосередньо з повного тексту документа й представленими в ПОД у термінології автора без нормалізації, з мінімальним контролем над лексикою і без урахування того, які ключові слова уже використовувалися раніше для індексування таких самих або близьких за змістом документів.

### Скорочення:
- NLP - (Natural language processing) Обробка природньої мови;
- ІПМ - інформаційно-пошукова мова;
- ПОД - пошуковий образ документа;
- ПОЗ - пошуковий образ запиту;

## 1.4 Посилання

### Процес індексування
Процес індексування містить такі етапи, що здійснюються у зазначеній послідовності:
- аналізування й визначення змісту документа як об’єкта індексування;
- відбирання понять, що характеризують зміст документа;
- відбирання термінів індексування для позначення понять;
- формування пошукового образу документа з термінів індексування.

Ці етапи можуть бути об’єднані в складі технологічних процедур за умови належного виконання кожного з них.

### Аналізування й визначення змісту документа як об’єкта індексування
[**Аналізування документа**](https://bit.ly/2SKLs8P) залежить від його фізичної форми. Розрізняють такі два випадки:
- індексування друкованих документів;
- індексування аудіовізуальних творів або фонограм документів на електронних носіях інформації.

Найповніше розуміння друкованих документів досягається в результаті докладного прочитання всього тексту. У разі необов’язковості або неможливості вичерпного ознайомлення з документом, індексатор має гарантувати повноту використання корисної інформації. Для цього залежно від виду та обсягу документа (книга, журнал, стаття тощо) ретельно вивчають його текстові частини, що є основним джерелом індексування:
- довідковий апарат документа:
  - основна назва, продовження назви;
  - анотація, реферат;
  - зміст;
  - передмова, висновки тощо;
- вступ;
- назви частин, глав;
- перші фрази глав, розділів, параграфів;
- ілюстрації, схеми, таблиці та підписи до них;
- слова і групи слів, які в тексті підкреслено або виділено поліграфічними засобами;
- фрази, що містять вирази на зразок _основні завдання дослідження_, _мета дослідження_, _метод дослідження_ тощо.

### Приклади софту для менеджменту документів та електронних реєстрів
- Реєстр виданих ліцензій Держархбудінспекцією. Реєстр дозвільних документів на виконання будівельних робіт http://dabi.gov.ua/license/list.php
  Особливості:
  - Поля: Номер, Вид, Ліцензія, ЄДРПОУ, Ліцензіат, Адреса, Дата, Дійсна до.
  - Можливість пошуку по регіону, виду документа, категорії, періоду, ключовим словам.
- Перевірка дійсності документа Регістру судноплавства. Реєстрова книга суден. Пошук суден http://shipregister.ua/ships/index.html
  Особливості:
  - Лише пошук за номером документа РУ.
- Єдиний реєстр документів, що дають право на виконання підготовчих та будівельних робіт і засвідчують прийняття в експлуатацію закінчених будівництвом об’єктів, відомостей про повернення на доопрацювання, відмову у видачі, скасування та анулювання зазначених документів https://data.gov.ua/dataset/e626418b-8403-4afa-bf9c-55581cf16f96
  Особливості:
  - Реєстр у вигляді файлів csv.
- Реєстр документів про освіту https://info.edbo.gov.ua/edu-documents/
  Особливості:
  - Пошук документа лише за точними реквізитами, такими як серія, номер, прізвище, ім'я, по-батькові, дата народження і вид документа.
- Сервіс електронного документообігу https://vchasno.ua/
  Особливості:
  - Завантаження документів у форматах PDF, XML, DBF, TXT, PNG, JPEG, ZIP, DOCX, XLSX;
  - Сортування за періодом, статусом погодження, статусом підписання, власними тегами (ярликами);
  - Поділ на зовнішні вхідні та вихідні, а також внутрішні документи;
  - Пошук за ключовими словами в документах.
- Система документообігу https://fossdoc.com/downloadfree/
  Особливості:
  - Автоматизація діловодства: 
    - створення реєстраційно-контрольних карток, РКК;
    - відправка доручень; облік паперових оригіналів за допомогою спеціальних журналів;
    - здійснення контролю над виконанням документів; підготовка резолюцій;
    - робота з електронно-цифровим підписом, генерація звітів.
  - Підтримка різних типів документів;
  - Проектування документів (бібліотеки);
  - Маршрутизація документів;
  - Підтримка колективної роботи користувачів;
  - Вбудований поштовий сервер;
  - Електронний цифровий підпис;
- Сучасний електронний документообіг https://document.online/
  Особливості:
  - Організація документів у таблиці за:
    - Назвою;
    - Номером;
    - Датою;
    - Типом;
    - Діями;
    - Статусом;
    - Відправником;
    - Автором;
    - Сторонами.
   - Відправлення, налаштування маршрутів, погодження, підписання, збереження документів.
   - Архів, кошик, задачі, пакети, кастомні розділи.
- Електронний сейф для документів https://www.mayan-edms.com/
  Особливості:
  - Версії документів;
  - Система рівнів дозвілів;
  - Система посилань і референсів;
  - Документообіг;
  - Підтримка REST API;
  - Кошик;
  - Управління з браузера.

| Назва ресурсу | Організація за полями | Можливість пошуку за полями | Можливість пошуку за ключами | Сортування за різними критеріями | Документообіг | Рівні дозволів |
| ------------- | --------------------- | --------------------------- | ---------------------------- |--------------------------------- | ------------- | ------------- |
| Реєстр виданих ліцензій Держархбудінспекцією | x | x |  | x |  |
| Перевірка дійсності документа Регістра судноплавства | x | x |  |  |  |
| Єдиний реєстр документів, що дають право на виконання підготовчих та будівельних робіт| x | x |  |  |  |  |
| Реєстр документів про освіту  | x | x |  |  |  |  |
| Вчасно |  | x | x | x | x |  |
| fossdoc.com | x | x |  | x | x |  |
| document.online | x | x |  | x | x |  |
| mayan-edms.com | x | x | x | x | x | x |

# 2. Короткий огляд продукту
Електронний реєстр документів - це система, яка дозволяє швидко здійснювати пошук інформації, яка стосується документів, але не самих документів. Документи індексуються за обов'язковими атрибутами кожного документа (дата, сторони, назва...) та за ключовими словами (посади, імена, посилання на інші документи...) і поміщаються в окремі архіви. Серед інформації про документ обов'язково є ідентифікатор місця знаходження. Таким чином побудована система дозволяє швидко здійснювати пошук в паперових або електронних архівах.

# 3. Характеристика ділових процесів
## 3.1 Призначення електронного реєстру
Функціональність електронного реєстру націлена на надання клієнтам інформаційних послуг, які пов'язані з роботою з документами, а саме пошук інформації про них. Результатом пошуку є інформація про документ, а також його місце знаходження.

## 3.2 Політика взаємодії з клієнтом
Клієнтом електронноо реєстру є фізична особа, яка представляє інтереси компанії (юридичної особи).
Політика взаємодії з клієнтами базується на наданні їм різних інформаційних послуг в залежності від категорії.

## 3.3 Характеристика ділового процесу
Управління електронним реєстром документів здійснюється адміністраторами, редакторами, глядачами архівів та незареєстрованими і зареєстрованими користувачами сервісу.
Адміністратор електронного архіву документів несе відповідальність за управлінням правами доступу користувачів до архіву, а також створення, видалення та редагування записів у ньому.
Редактор архіву може переглядати, створювати, редагувати та видаляти записи в архіві.
Глядач архіву може переглядати записи у ньому.
Незареєстрований користувач сервісу може переглядати загальну інформацію про сервіс.
Зареєстрований користувач сервісу може у будь-який момент стати адміністратором архіву, створивши його, а також стати глядачем або редактором будь-якого архіву, за бажанням адміністраторів тих архівів.

## 3.4 Сценарій реєстрації користувача в системі
Передумови:
- користувач досі незареєстрований.

1. Незарєстрований користувач вводить свої данні у формі реєстраційної картки.
2. Система реєструє користувача.
3. Користувач отримує обліковий запис в системі.

## 3.5 Сценарій аутентифікації користувача в системі
Передумови:
- користувач зареєстрований в системі.

1. Нерозпізнаний користувач вводить свої данні у формі аутентифікаційної картки.
2. Система здійснює пошук та аутентифікацію користувача.
3. Користувач переходить зі стану нерозпізнаного до стану розпізнаного в системі.

## 3.6 Сценарій створення архіву користувачем
Передумови:
- користувач зареєстрований в системі.
- архів не існує в обліковому записі користувача.

1. Користувач заповнює реєстраційну картку для архіву в системі.
2. Система реєструє новий архів в обліковому записі користувача.

## 3.7 Сценарій надання прав доступу користувачам до архіву
Передумови:
- користувач є адміністратором архіву.

1. Адміністратор вводить ідентифікатори користувачів, яким хоче надати доступ, та рівень прав для них у формі реєстраційної картки відповідного архіву.
2. Система реєструє користувачів в архіві.
3. Користувачі отримують право доступу до архіву.

## 3.8 Сценарій видалення архіву
Передумови:
- користувач є адміністратором архіву.

1. Адміністратор підтверджує видалення архіву.
2. Система видаляє архів та всю інформацію яка була в ньому.

## 3.9 Сценарій отримання інформації про документ в архіві
Передумови:
- користувач має відповідні права доступу, надані адміністратором архіву.
- запис про документ існує в архіві.

1. Клієнт вводить запит про документ, який його цікавить.
2. Система відправляє запит на NLP сервіс та отримує ключову інформацію для пошуку.
3. Система проводить пошук в архіві за ключовою інформацією.
3. Клієнт отримує інформацію про докумет, в тому числі ідентифікатор його місцезнаходження.

## 3.10 Сценарій реєстрації документа в архіві
Передумови:
- користувач має відповідні права доступу, надані адміністратором архіву.
- запис про документ не існує в архіві.

1. Користувач завантажує документ в систему.
2. Система відправляє документ до NLP сервісу та отримує ключові слова, які характеризують документ.
2. Дані про документ фіксуються в архіві.

## 3.11 Сценарій редагування запису в архіві
Передумови:
- користувач має відповідні права доступу, надані адміністратором.
- запис про документ існує в архіві.

1. Користувач вводить ключову інформацію про документ, який його цікавить.
2. Система проводить пошук в архіві за ключовою інформацією клієнта та видає її у формі реєстраційної карти.
3. Користувач редагує інформацію про документ.
4. Нові дані про документ фіксуються в архіві.

## 3.12 Сценарій видалення запису в реєстрі
Передумови:
- користувач має відповідні права доступу, надані адміністратором.
- запис про документ існує в архіві.

1. Користувач вводить запит про документ, який його цікавить.
2. Система відправляє запит до NLP сервісу та отримує ключову інформацію для пошуку.
3. Система проводить пошук в базі даних за ключовою інформацією та видає запис, який характеризує документ.
4. Користувач перевіряє інформацію та підтверджує видаленя.
5. Видалення фіксується в архіві.

# 4. Функціональність
Функціональність, доступна незареєстрованому користувачу системи:
- Перегляд основної інформації про сервіс.
- Реєстрація.

Функціональність, доступна зареєстрованому користувачу системи:
- Перегляд основної інформації про сервіс.
- Створення архіву, тим самим стати становлення адмінінстратором цього архіву.

Функціональність, доступна глядачу архіва:
- Перегляд основної інформації про сервіс.
- Перегляд основної інформації про архів.
- Перегляд записів архіву.

Функціональність, доступна редактору архіва:
- Перегляд основної інформації про сервіс.
- Перегляд основної інформації про архів.
- Перегляд записів архіву.
- Редагування записів архіву.
- Створення записів архіву.
- Видалення записів архіву.

Функціональність, доступна адміністратору архіву:
- Перегляд основної інформації про сервіс.
- Перегляд основної інформації про архів.
- Перегляд записів архіву.
- Редагування записів архіву.
- Створення записів архіву.
- Видалення записів архіву.
- Додавання зареєстрованих користувачів як глядачів або редакторів до цього архіву.
